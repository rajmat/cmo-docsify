# Gyakran ismételt kérdések

## Mi a megrendelés menete?
+ Töltsd ki a [CMO - Weboldalán](https://cmo.hu/bankkartya-terminalok/pax-s800-bankkartya-olvaso) a megrendelőt
+ Kollegáink felveszik veled a kapcsolatot, bekérik a szükséges iratokat, és elkészítik a szerződést
+ Elektronikus úton kiküldjük a szerződéseket és az ajánlati lapot
+ Az aláírt szerződést és ajánlati lapot vissza kell küldened
+ Kollégánk jelentkezni fog a terminál üzembehelyezésével kapcsolatosan

## Milyen dokumentumok szükségessek a megrendeléshez?
+ Egyéni vállalkozó esetén:
 + Személyigazolvány (mindkét oldal)
 + Lakcímkártya (csak lakcím oldal) 
 + Bankszámla szerződés vagy bankszámla kivonat amely tartalmazza a számlatulajdonos adatait és az IBAN számot (nincs technikai bankszámlaszám, a meglévő bankszámládon kerül jóváírásra a terminálon kiegyenlített összeg) 

+ Cég esetén:
 + Képviseletre jogosult személyigazolványa (mindkét oldal) 
 + Képviseletre jogosult lakcímkártyája (csak lakcím oldal)
 + Amennyiben a képviseletre jogosult és a tulajdonos nem ugyanaz a személy, akkor a tulajdonos okmányai (személyi igazolvány mindkét oldala, lakcím kártya lakcím oldala)
 + Bankszámla szerződés vagy bankszámla kivonat amely tartalmazza a számlatulajdonost és az IBAN számot (nincs technikai bankszámlaszám, az Ön meglévő bankszámláján kerül jóváírásra a terminálon kiegyenlített összeg) 
 + Aláírási címpéldány 
 + Társasági szerződés alábbi fejezetei:
  + Társaság tagjai,
  + Társaság törzstőkéje, 
  + Egyes tagok törzsbetétje, 
  + Üzletrész  
 + Több tulajdonos esetén a 25% feletti tulajdoni hányaddal rendelkezők személyi okmányai is szükségesek. 

+ Egyéb adatok:
 + Az Üzlet fantázia neve (ha van) 
 + Az Üzlet címe
 + Technikai email cím, a napi összesítők kiküldésére
 + Postai levelezési cím
 + Milyen tevékenységi körhöz igényli a terminált?
 + A tényleges tulajdonos politikailag kitett személynek minősül-e? 
 + Kérem jelölje meg milyen számlázási periódust választ? (havi, negyedéves, féléves)

## Mennyibe kerül a terminál üzemeltetése?
|  | Havidíj | Tranzakciós díj | Bankközi jutalék |
| --- | --- | --- | --- |
|POS terminál asztali(36 hónap határozott idejű szerződés) | 2.490 Ft + ÁFA | 0.99 % | 0,49 - 1,7 % magyar bankkártya esetén |
|POS terminál mobil (36 hónap határozott idejű szerződés) | 2.990 Ft + ÁFA | 0.99 % | 0,49 - 1,7 % magyar bankkártya esetén |
|POS terminál asztali (szezonális min.3 hó-max.6 hó) | 4.990 Ft + ÁFA | 0.99 % | 0,49 - 1,7 % magyar bankkártya esetén |
|POS terminál mobil (szezonális min.3 hó-max.6 hó) | 5.490 Ft + ÁFA | 0.99 % | 0,49 - 1,7 % magyar bankkártya esetén |

Egységes elfogadói jutalék: 0,99% + IC1  ( * Interchange Fee/Bankközi jutalék) + CSF2 ( ** Card Scheme Fee/Rendszerhasználati díj)<br>
Tranzakciós díj (a fenti díjon túl): 0 HUF/ trx<br>
Havi szolgáltatási díj: 0 HUF<br>
DCC-visszatérítés mértéke: 1 %<br>
Jóváírási határidő: T + 2 nap<br>

\*InterChange díj MasterCard kártyák esetében: [Bővebben](https://www.mastercard.hu/hu-hu/about-mastercard/what-we-do/interchange.html)<br>
\*InterChange díj Visa kártyák esetében: [Bővebben](https://www.visa.co.uk/about-visa/visa-in-europe/fees-and-interchange.html)<br>
\*\*Rendszerhasználati díj (Card Scheme Fee): [Bővebben](https://www.six-payment-services.com/dam/download/scheme-fees/scheme-fees-hungary.pdf)

## Pénztárgép szükséges-e a terminálhoz?
Nem, a terminál üzemeltetése független a pénztárgéptől, használható  pl. számlázó program mellé elektronikus fizetési mód biztosítására is. 

## Szükség van-e internet kapcsolatra a terminálok működéséhez?
A PAX S800-as készülék működéséhez vezetékes internet kapcsolat biztosítása szükséges, az S920 -as terminál SIM kártyával van ellátva, mobil adatkommunikációval működik.

## Hogy működik a szervíz szolgáltatás?
A szerviz a szükséges javítást munkanapokon 24 órán belül, hétvégén és munkaszüneti napokon 72 órán belül elvégzi. A javítás az Előfizető igénye alapján történhet a CMO partner szervizében vagy az Előfizető telephelyén, ebben az esetben a kiszállási díj az Előfizetőt terheli.

## Alkalmasak-e a terminálok a borravaló külön kezelésére?
Minkét ajánlott eszközünk alkalmas a borravaló kezelésére. Az eredeti végösszeg teljesítését követően, a feltett kérdésre ( Borravaló/Tip) válaszolva tetszőleges összeget adhat meg a vendég borravalóként, amely a kiadott bizonylaton külön soron kerül feltüntetésre.

## Van-e lehetőség személyes ügyintézés keretén belül megrendelni a terminálokat?
Igen. Partnereinken keresztül. [CMO - Partnereink](https://cmo.hu/partnereink)

## SZÉP kártyát kezelnek-e a terminálok?
A PAX terminálok SZÉP kártyát nem kezelnek, de iratkozz fel hírlevelünkre, hogy időben értesülj a szolgáltatásaink bővüléséről.
